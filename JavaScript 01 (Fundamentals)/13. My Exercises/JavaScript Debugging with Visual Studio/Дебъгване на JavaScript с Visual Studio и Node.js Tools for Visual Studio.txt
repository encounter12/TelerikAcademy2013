Как да дебъгваме JavaScript с Visual Studio?

Привет на всички колеги. Относно наближаващия изпит по "Основи на JavaScript" бих искал да споделя един начин за дебъгване през Visual Studio използвайки разширението: "Node.js Tools for Visual Studio". 


------------------------------------------------------

За дебъгване на JavaScript във Visual Studio аз лично ползвам "Node.js Tools for Visual Studio" като създавам "Blank Node.js Console Application". Предимството е, че дебъгвате само във Visual Studio без да използвате браузъри и дебъгването става по същия начин, по който се дебъгва в C#. Ето ги и пълните стъпки:  

1. Затваряте Visual Studio
2. Сваляте Node.js oт http://nodejs.org/ и го инсталирате.  
3. Сваляте "Node.js Tools for Visual Studio" от: https://nodejstools.codeplex.com/ и го инсталирате. 
*имайте предвид, че на мен първият път ми заби инсталацията, и след втория опит разширението се инсталира успешно (така,че пробвайте докато стане). 

4. Oтваряте Visual Studio - File - New - Project - Installed - Templates - JavaScript - Node.js 
5. Избирате "Blank Node.js Console Application", избирате си име на проекта и Location, след това кликвате на OK. 

6. След като ви се отвори проекта кликвате на файла app.js и пишете javascript кода. 

След това си правите стандартното дебъгване във Visual Studio: 
7. Слагате си breakpoint на съответния ред и стартирате по стандартния начин Debug режим с F5 
8. След това с F11 (Step Into) минавате ред по ред надолу 
9. В полето най-долу в секцията Locals може да наблюдавате настоящите стойности на вече дефинираните променливи

*Същото нещо може да направите и като посочите с мишката върху името на самата променлива


Надявам се да съм бил полезен. Приятно решаване на задачи и успех на изпита! 





